---
title: Co to jest Metaverse?
description: "Metaverse to rozszerzona wirtualna rzeczywistość. Cyfrowy świat, z którym będziemy mogli połączyć się przez okulary VR i spędzać w nim czas."
date: Jan 1 2022
---

Metaverse to rozszerzona wirtualna rzeczywistość. Cyfrowy świat, z którym będziemy mogli połączyć się przez okulary VR i spędzać w nim czas. W tej chwili korzystanie z Internetu to przede wszystkim dwuwymiarowe doznanie, w którym pośredniczy ekran. Metaverse może sprawić, że będziemy mogli dosłownie się w nim zanurzyć i wykonywać tam aktywności, zarezerwowane do tej pory wyłącznie dla realnego świata. To jedna spośród najszybciej rozwijających się technologii przyszłości.

Metaverse jest zbitkiem słów meta (czyli poza) oraz verse (będącego częścią angielskiego słowa universe, oznaczającego świat). Pojęcie to zostało wymyślone przez amerykańskiego pisarza science fiction Neala Stephensona i pojawia się ono po raz pierwszy w jego książce z 1992 roku, wydanej po polsku pod tytułem „Śnieżyca”. Akcja powieści rozgrywa się w dystopijnym świecie, rządzonym przez chciwe korporacje. Jego mieszkańcy uciekają od codziennych problemów do cyberprzestrzeni, metaverse, po której mogą poruszać się jako swoje awatary. Rzecz jasna upiększenie swojej postaci kosztuje i ci biedniejsi muszą zadowolić się szarymi wizerunkami.

Link do kolejnego postu [tutaj](/posts/example-post).
